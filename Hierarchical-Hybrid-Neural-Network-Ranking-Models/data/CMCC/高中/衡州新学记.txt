先王之时，以学为政，学者致之出，政者学之施，学无异习，政无异术。自朝廷达之郡国，自郡国达乏天下，元元本本，靡有二事。故士不于则为奇言异行；政不于则无道揆法守。君臣上下，视吾之有犹农之有田，朝斯夕斯，不耕不耘，则无所得食，而有卒岁之忧。些人伦所以明，教化所以成。道德一而风俗同，惟是故也。
后世之盖盛于先王之时矣。居处之安，饮食之丰，训约之严，先王之时未必有此；然学自为学政自为政，群居玩岁，自好者不过能通经缉文，以取科第，既得之，则昔之所习者，旋以废忘。一视薄书期会之事，则曰：“我方为政，学于何有？”嗟夫！后世言治者常不敢望先王之时，其学与政之分与！
国家之学至矣，十室之邑有师弟子，州县之吏以学名官，凡岂为是观美而已？盖欲还先王之旧，求政于顾卒未有以当上意者，则士大夫与学者之罪也。
衡之学曰石鼓书院云者，其来已久，中迁之城南，士不为便，而还其故，则自前教授施君鼎。石鼓之据潇、湘之会，挟山岳之胜。其迁也，新室屋未具。提点刑狱王君彦洪、提举常平郑君丙、知州事张君松，皆以乾道乙酉至官下，于是方有兵事，三君任不同而责均，虽日不暇，然知夫学所以为政，兵其细也，则谓教授苏君总龟，使遂葺之。居无何而学成，兵事亦已，环三君之巡属，整整称治。
夫兵之已而治之效，未必遽由是学也，而余独表而出之，盖乐夫三君识先王所以为学之意，于羽檄交驰之际，不敢忘学成而兵有功，治有绩，则余安得不为之言，以劝夫为政而不知学者耶？凡衡之士，知三君之心，则居是学也，不专章句之务，而亦习夫他日所以为政；不但为科第之得，而思致君泽民之业。使政之与学复而为一，不惟三君之望如此，抑国家将于是而有获与！
明年八月旦，历阳张某记。