杨言，字惟仁、鄞人。正德十六年进士。授行人。嘉靖四年擢礼科给事中。奸人何渊请建世室。言与廷臣争，不听。言复抗章曰：祖宗身有天下，大宝也，君也。献皇帝旧为薄王，小宗也，臣也。以臣并君，乱天下大分；以小宗并太宋，千天下正统。献帝虽有盛德，非若周文、武创王业也，欲袭世室名，舛矣。如以献帝为自出之帝，是前无相宗；以献帝为祢而宗之，是后无孝、武二帝。陛下前既罪医士刘惠之言，今乃纳渊之说。前既俞礼卿席书之议,今乃佛书之言。臣不知其何谓也。”杨一清召人内阁，言请留之三边。特旨拜张璁兵部侍郎。言以璁贪佞险躁，且新进，未更国家事，请罢璁，并劾吏部尚书廖纪引匪人。同官解一贯等亦谏。皆不纳。有投匿名书御道者，言请即烧之,报可。六年,锦衣百户王邦奇借哈密事请诛杨廷和、彭泽等，下部议，未覆，而邦奇复诬大学士费宏、石瑶阴庇廷和，词连廷和子主事惇等，将兴大狱。言抗疏曰:“先常晏驾，江彬手握边军四万，图为不轨。廷和密谋行诛，俄顷事定,迎立圣主，此社稷之勋也。纵使有罪，犹当十世宥之。今既以奸人言罢其官、戍其长子矣，乃又听邦奇之诬而尽逮其乡里、亲戚，诬为蜀党，何意圣明之朝，忽有此事?至宏、瑶乃天子师保之官，百僚之表也。邦奇心怀怨望,文饰奸言，诟辱大臣，荧惑圣听。若穷治不已，株连益多，臣窃为国家大体惜也。”书奏，帝震怒，并收系言，亲鞫于午门。群臣悉集。言备极五毒，折其一指,卒无挠词。既罢，下五府九九卿议。镇远侯顾仕隆等覆奏邦奇言皆虚妄，帝责仕隆等徇情。然狱亦因是解，谪言宿州判官。御史程启充请还言旧任，不听。稍迁溧阳知县，历南京吏部郎中。坐事再谪知夷陵。言为吏，多著声绩。溧阳、夷陵皆祠祀之。