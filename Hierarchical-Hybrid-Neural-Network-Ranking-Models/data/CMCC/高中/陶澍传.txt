陶澍，字云汀，湖南安化人。嘉庆七年进士，选庶吉士，授编修，迁御史、给事中。澍疏劾河工冒滥，及外省吏治积弊。巡南漕，革陋规，请浚京口运河。二十四年，出为川东道。总督蒋攸铦荐其治行为四川第一。
道光三年．陶澍就擢巡抚。安徽库款，五次清查，未得要领。澍自为藩司时，钩核档案，分别应劾、应偿、应豁，于是三十余年之纠葛，豁然一清。濒江水灾，购米十万石，劝捐数十万金，赈务核实，灾民赖之无失所。又怀远新涨沙洲阻水，井开引河，导之入淮。淮水所经，劝民修堤柬水，保障农田。各县设丰备仓于乡村，令民秋收后量力分捐，不经吏役，不减粜，不出易，不假贷。岁歉备赈，乐岁再捐，略如社仓法而去其弊。
创辑《安徽通志》，旌表忠孝节烈以励风俗。
道光五年，调江苏。先是洪泽湖决，漕运梗阻，协办大学士英和陈海运策，而中外纷议挠之。澍毅然以身任，亲赴上海，筹雇商船，体恤商艰，群情踊跃。事竣，优诏褒美，赐花翎。
江苏频遭水患，由太湖水泄不畅。疏言：“太湖尾闾在吴淞江及刘河、白茆河，而以吴淞江为最要。治吴淞以通海口为最要。”于是以海运节省银二十余万兴工，择贤任事，至八年工竣。澍自巡漕时，条奏利害，至是先浚徒阳河，将以次举刘河、白茆、练湖、孟渎诸工。后在总督任，与巡抚林则徐合力悉加疏浚，吴中称为数十年之利，语详则徐传。
晚年将推淮北之法于淮南，已病风痹，未竟其施。后咸丰中乃卒行之。十九年，卒。遗疏上．优诏轸惜，称其“实心任事，不避嫌怨”。
澍见义勇为，胸无城府。用人能尽其长。在江南治河、治漕、治盐，并赖王凤生、俞德源、姚莹、黄冕诸人之力。左宗棠、胡林翼皆识之未遇，结为婚姻，后俱为名臣。