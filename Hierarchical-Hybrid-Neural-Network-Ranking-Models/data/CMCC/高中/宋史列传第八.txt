范杲，字师回，父正，青州从事。果少孤，刻志于与姑藏李均、汾阳郭昱齐名，为文深僻难晓，后生多慕效之。以荫补太庙斋郎，再迁国子四门博士。尝携文谒陶谷、窦仪，咸大称赏，谓杲曰：“若举进士，当待汝以甲科。”及秋试，有上书言阀阅之家不当与寒士争科第，杲遂不应举。稍迁著作佐郎，出为许、邓二州从事，坐事免。太平兴国初，迁著作郎、直史馆。俄上书自言其才比东方朔，求显用，以观其效。太宗壮之，擢知制诰。杲家贫，贷人钱数百万，母兄晞性盘，尝为兴元少尹，居京兆，殖货钜万。亲故有自长安来者，给杲曰：“少尹不复靳财物，已挥金无算矣，”杲闻之喜，因上言兄老，求典京兆以便养，太宗从其请。杲既至，而晞吝如故且常，以不法事干公府。杲大悔，杲视事逾年，境内不治。移知寿州，上言：“家世史官，愿采直笔，成国朝大典。”召为史馆修撰，求掌语词，帝从之。时翰林学士宋白左迁郎州，贾黄中、李流参知政事，苏易蠡转承旨，杲迹致书相府，求为学士，且言于宰相李昉日；“先公尝授以制诰一编，谓果才堪此职。”因出示昉，昉屡开解之。未几，太宗飞白书“玉堂”额以赐输林，杲又上《玉堂记》，因请备职。太宗恶其躁竟，改右谏议大夫。初，太宗以太祖朝典策未备，乃议召杲。闻命喜甚，以为将加优擢，晨夜趋进。至宋州，遇朗州通判钱熙，杲问以“朝议将任仆何官”，熙言： “重修《太祖宝录》尔。”杲默然久之。
感疾，至京师，旬月卒，年五十六。太宗悯之，录其二子。杲性虚诞，与人交，好面誉背非，惟与柳开善，更相引重，始终无间。不善治生，家益贫，杲端坐终日，不知计所出。