王举正字伯仲，幼嗜厚重寡言。以父荫补秘书省校书郎。进士及第，知伊阙、任丘县。三迁尚书度支员外郎、直集贤院，修《三朝宝训》，同修起居注，擢知制诰。其妻父陈尧佐为相，改龙图阁待制。尧佐罢，以兵部郎中复知制诰，拜右谏议大夫、参知政事。前一日，吏有驰报者,举正方燕居斋含,徐谓吏日:“安得漏禁中语?”既入谢，仁宗日:“卿恬于进取，未尝干朝廷以私，故不次用卿。”时陕西用兵，吕夷简以宰相判枢密院，举正日:“判名重，不可不避也。”乃改兼枢密使。迁给事中。御史台举李徽之为御史，举正友婿也，格不行。以资政殿学士尚书礼部侍郎知许州。光化军叛卒转寇傍境，而州兵有谋起为应者，举正潜捕首恶者斩之。皇估初，拜御史中丞，乃奏:“张尧佐庸人缘妃家，一日领四使，使贤士大夫无所劝。”不报，举正固留班延诤，乃夺宣徽、景灵二使。又日:“先朝用人，虽守边累年者，官止遥郡刺史。今所用未尽得人，而克期待迁，使后有功者何所劝耶？且转运使察官吏能否，生民休感赖焉。命前下而数更，不终岁而再易，思泽所以未宣，民族所以未瘳者，职此敌也。”居半岁，免位复为宣徽使。家居凡七上疏。及狄青为枢密使，又言青出兵伍不可为执政，力争不能夺，因请解言职。帝称其得风宪体，遗赐就第，赐白金三百两，除观文殿学士礼部尚书、知河南府，入兼翰林侍读学士。每进读及前代治乱之际，必再三讽谕。卒,赠太子太保，谁安简。文章雅厚如其为人，有《平山集》《中书制集》《内制集》五十卷。