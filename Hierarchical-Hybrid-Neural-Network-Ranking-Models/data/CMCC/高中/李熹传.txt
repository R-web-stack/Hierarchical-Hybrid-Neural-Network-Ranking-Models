李熹，字季和，上党铜靼人也。熹少有高行，博学研精，与北海管宁以贤良征，不行。累辟三府，不就。宣帝复辟熹为太傅属，固辞疾，郡县扶舆上道。时熹母疾笃，乃窃逾泫氏城而徒还，遂遭母丧，论者嘉其志节。
景帝辅政，命熹为大将军从事中郎，熹到，引见，谓熹曰：“昔先公辟君而君不应，夸孤命君而君至，何也？”对曰：先君以礼见待，熹得以礼进退。明公以法见绳，熹畏法而至。帝甚重之。转司马，寻拜右长史，迁御史中丞。当官正色，不惮强御，百僚震肃焉。荐乐安孙璞，亦以道德显，时人称为知人。寻迁大司马，以公事免。
司马侑为宁北将军，镇邺，以熹为军司。顷之，除凉州刺史，加扬威将军、假节，领护羌校尉，绥御华夷，甚有声绩。羌虏犯塞，熹因其隙会，不及启闻，辄以便宜出军深入，遂大克获，以功重免谴，时人比之汉朝冯、甘焉。拜冀州刺史，累迁司隶校尉。及魏帝告禅于晋，熹以本官行司徒事。泰始初，封祁侯。
皇太子立，以熹为太子太傅。自魏明帝以后，久旷东宫，制度废阙，官司不具，詹事、左右率、庶子、中舍人诸官并未置，二傅并摄众事。熹在位累年，训道尽规。以年老逊位。初，熹为仆射时，凉州虏寇边，熹唱义遣军讨之。朝士谓出兵不易，虏未足为患，竟不从之。后虏果大纵选，凉州覆没，朝廷深悔焉。熹自历仕，家无储积，亲旧故人乃至分衣共食，未尝私以王官。及卒，追赠太保，谥日成。