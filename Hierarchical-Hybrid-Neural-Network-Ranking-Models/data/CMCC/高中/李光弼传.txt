李光弼，营州柳城人。父楷洛，本契丹酋长。武后时入朝，累官左羽林大将军，封蓟郡公。吐蕃寇河源，楷洛率精兵击走之，师还，卒于道。赠营州都督，谥曰忠烈。光弼严毅沉果，有大略，幼善骑射。起家左卫亲府左郎将，累迁左清道率，兼安北都护。俄袭父封。以破吐蕃、吐谷浑功，进云麾将军。朔方节度使安思顺表为副，爱其材，欲以子妻之。安禄山反，郭子仪荐其能，诏摄御史大夫，持节河东节度副大使，兼云中太守。光弼以朔方兵五千出土门，东救常山，次真定，常山团练子弟执贼将安思义降。郡为战区，胔资注蔽野，光弼酹而哭之，出为贼幽闭者，厚恤其家。渣关失守，玄宗幸蜀，人心惊骇。肃宗理兵干灵武，授光弼户部尚书，兼太原尹、北京留守。光弼以景城、河间兵五千入太原。前此，节度使王承业军政不修，侍御史崔众主兵太原，侮易承业，光弼闻之素不平。至是，诏众以兵付光弼。众素狂易，见光弼长揖，不即付兵，光弼怒，收系之。会使者至，拜众御史中丞。光弼曰：“众有罪，已前系，今但斩侍御史。若使者宣诏。亦斩中圣。”使者内诏不敢出，乃斩众以徇，威震三军。至德二载，思明、希德将兵十万攻光弼，时锐兵悉赴朔方，而麾下卒不满万。众议培城以守，光弼曰：“城环四十里，贼至治之，徒疲吾人.”乃彻民屋为摞石车，车二百人挽之。石所及辄数十人死，贼伤十二。思明为飞楼车，障以木幔，筑土山临城，光弼遣人穴地颓之。思明宴城下，倡优居台上新指天子，光弼遣人隧地禽之。思明大骇，徙牙帐远去，军中皆视地后行。又潜沟营地，将沉其军，乃阳约降。至期，遣裨校出，若送款者，思明大悦。俄而贼数千没于堑，城上鼓噪，突骑出乘之俘斩万计。思明畏败，乃去，留希德攻太原。光弼出敢死士搏贼，斩首七万级，希德委资粮遁走。初，贼至，光弼设公幄城隅以止息，经府门不顾。困解，阅三昔乃归私寝。后与九节度围安庆绪于相州，大战邺西，败之。光弼与诸将议：“思明勒兵魏州，欲以怠我，不如起军逼之，彼惩嘉山之败，不放轻出，则庆绪可禽。”观军容使鱼朝恩固谓不可。既而思明来援，光弼拒贼，战尤力，杀略大当。诸将惊溃，各引归，所在剽掠，独光弼整众还太原。帝贷诸将罪，以光弼兼幽州大都督府长史。未几，为天下兵马副元帅。