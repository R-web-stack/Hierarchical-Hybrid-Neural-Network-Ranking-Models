昔有一狐，见葡萄满架，万紫千红，累累可爱，垂涎久之。奈无猿升之技，不能大快朵颐。望则生怨，怨则生怒，怒则生诽，无所不至。乃口是心非，自慰曰：“似此葡萄绝非贵重之品，罕见之物。况其味酸涩，吾从不下咽。彼庸夫俗子方以之为食也。”
此如世间卑鄙之辈，见人才德出众，自顾万不能到此地步，反诋毁交加，假意清高。噫，是谓拂人之性，违心之谈也。