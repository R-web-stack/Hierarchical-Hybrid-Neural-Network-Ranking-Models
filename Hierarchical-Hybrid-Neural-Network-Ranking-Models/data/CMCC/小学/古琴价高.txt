工之乔得良榈焉。斫而为琴，弦而鼓之，金声而玉应。自以为天下之美也，献之太常。使国工视之曰：“弗古。”还之。工之乔以归，请漆工做断纹，又请篆工做古款，匣而埋于土。
期年，出之，抱以适市。贵人过而见之，易之以百金，献于朝。乐官传视，皆曰：“希世之珍也！”工之乔闻而叹曰：“悲哉，世也！岂独一琴哉？莫不然矣！”遂去，入深山，不知其所终。