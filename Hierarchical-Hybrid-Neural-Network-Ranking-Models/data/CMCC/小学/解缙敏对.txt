解缙尝从游苑内。上登桥，问缙：“当作何语？”对曰：“此谓一步高一步。”及下桥，又问之。对曰：“此谓后边又高似前边。”上大说。一日，上谓缙曰：“卿知宫中夜来有喜乎？可作一诗。”缙方吟曰：“君王昨夜降金龙。”上遽曰：“是女儿。”即应曰：“化作嫦娥下九重。”上曰：“已死矣。”又曰：“料是世间留不住。”上曰：“已投之水矣。”又曰：“翻身跳入水晶宫。”上本欲诡言以困之。既得诗，深叹其敏。