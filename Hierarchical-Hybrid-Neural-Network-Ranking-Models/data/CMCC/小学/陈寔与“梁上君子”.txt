陈寔，东汉人也，为人仁爱。时岁饥民馁，有盗夜入其室，栖于梁上。实阴见之，乃起整衣，呼儿孙起，正色训之，曰：“夫人不可不自勉。不善之人未必本恶，习以成性，遂至于斯。”儿孙曰：“孰也？”实指梁上盗曰：“梁上君子者是也。”盗大惊，自投于地，叩头归罪。实徐谕之曰：“视君状貌，不似恶人，宜省己为善。”似知其贫，乃令人与之绢二匹。自是一县无复盗者。