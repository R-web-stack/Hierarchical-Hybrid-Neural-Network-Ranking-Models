文帝四年中，人上书言意。以刑罪当传，西之长安。意有五女，随而泣。意怒，骂曰：“生子不生男，缓急无可使者。”于是少女缇萦伤父之言，乃随父西，上书曰：“妾父为吏，齐中称其廉平，今坐法当刑。妾切痛死者不可复生，而邢者不可复续，虽欲改过自新，其路莫由，终不可得。妾愿入身为官婢，以赎父刑罪，使得改过自新也。”书闻，上悲其意。此岁亦除肉刑法。