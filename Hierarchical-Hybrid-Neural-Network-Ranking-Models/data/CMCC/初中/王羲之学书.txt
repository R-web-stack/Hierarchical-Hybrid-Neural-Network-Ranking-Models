晋王羲之，字逸少，旷子也。七岁善书，十二见前代《笔说》于其父枕中，窃而读之。父曰：“尔何来窃吾所秘？”羲之笑而不答。母曰：“尔看用笔法？”父见其小，恐不能秘之，语羲之曰：“待尔成人，吾授也。”羲之拜请：“今而用之，使待成人，恐蔽儿之幼令也。”父喜，遂与之。不盈期月，书便大进。  
卫夫人见之，曰：“此儿必见用笔诀，近见其书，便有老成之智。”流涕曰：“此子必蔽吾名！”  
晋帝时祭北郊，更祝版，工人削之，笔入木三分。