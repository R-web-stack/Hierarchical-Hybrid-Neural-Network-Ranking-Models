或上言秦府旧兵，宜尽除武职，追入宿卫。上谓之曰：“联以天下为家，惟贤是与，岂旧兵之外皆无可信者乎!汝之此意，非所以广联德于天下也。”  
上谓公卿曰：“昔禹凿山治水而民无谤讟者，与人同利故也。秦始皇营宫室而民怨叛者，病人以利已故也。夫靡丽珍奇，固人之所欲，若纵之不已，则危亡立至。朕欲营一殿，材用已具，鉴秦而止。王公以下，宜体朕此意。”由是二十年间，风俗素朴，衣无锦绣，公私富给。