李斯者，楚上蔡人也，年少时为，郡小吏见吏舍厕中鼠，食不絜，近人犬，数惊恐之。斯入仓，观仓中鼠，食积粟，居大庑之下，不见人犬之忧。于是李斯乃叹曰：“人之贤不肖譬如鼠矣，在所自处耳！”乃从荀卿学帝王之术。学已成，度楚王不足事，而六国皆弱，无可为建功者，欲西入秦。辞于荀卿曰："斯闻得时无怠，今万乘方争时，游者主事。今秦王欲吞天下，称帝而治，此布衣驰骛之时而游说者之秋也。故斯将西说秦王矣。”至秦，会庄襄王卒，李斯乃求为秦相文信侯吕不韦舍人。不韦贤之, 任以为郎。李斯因此得说，秦王乃拜斯为长史，听其计，阴遣谋士赍持金玉以游说诸侯，离其君臣，秦王乃使其良将随其后。秦王拜斯为客卿。会韩人郑国来间秦，以作注溉渠，已而觉。秦宗室大臣皆言秦王曰：“诸侯人来事秦者，大抵为其主游间于秦耳，请一切逐客。”李斯议亦在逐中。斯乃上《谏逐客书》，秦王乃除逐客之令，复李斯官，卒用其计谋。官至廷尉。二十余年，竟并天下，尊主为皇帝，以斯为丞相。始皇三十四年，置酒咸阳宫，李斯又上书，始皇可其议，收去《诗》《书》百家之语以愚百姓，使天下无以古非今。始皇三十七年十月，出游会稽，至沙丘，病甚，令赵高为书赐公子扶苏曰：“以兵属蒙恬，与丧会咸阳而葬。"书已封，未授使者，始皇崩。书及玺皆在赵高所，独子胡亥、丞相李斯、赵高及幸宦者五六人知始皇崩，余群臣皆莫知也。于是乃相与谋，诈为受始皇诏丞相，立子胡亥为太子。至咸阳，发丧，太子立为二世皇帝。其后，赵高妄为斯长男由反辞。二世二年七月，具斯五刑，论腰斩咸阳市。斯出狱，与其中子俱执，顾谓其中子曰：“吾欲与若复牵黄犬俱 出上蔡东门逐狡兔,岂可得乎？”遂父子相哭,而夷三族。