黄生，乃李氏少时之友也。越十年，二人遇于途。李氏要至其家，杀鸡作食。二鼓许，黄生腹痛，汗大若珠。李氏夫妇恐甚，欲召医治之。黄生固止之，以为旧疾复作，无妨。李不听，即去。时值暴雨，漫天乌黑，山道崎岖，路滑难行。逾半夜，携医归。医灸之，少时即愈。黄生曰：“汝为吾苦矣！何以报？”李氏夫妇曰：“汝为我友，当悉心以待，何报之有？”翌日天朗，黄生辞行。