光绪己卯，楼基坼裂，及大有倾塌之势，中丞邵公命葺而修之，经费未集，而容以考绩北上。既而回岳，德化李公来湘中，命以茶厘为修楼之资，其不敷者，劝四邑绅富足之。乃于原基之后，加筑六丈有奇，建正楼其上，左仙梅亭，右则三醉楼，皆视旧制有加。前临洞庭，为之驳岸以御水，楼之左右各增施二楹，为登楼者憩息之所。其楼前雉堞亦加坚筑，以固吾圉焉！