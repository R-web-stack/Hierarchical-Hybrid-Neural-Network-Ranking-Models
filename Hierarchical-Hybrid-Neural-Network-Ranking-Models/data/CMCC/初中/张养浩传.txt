张养浩，字希孟，济南人。尝出，遇人有遗楮币于途者，其人已去，追而还之。年方十岁，读书不辍，父母忧其过勤而止之，养浩昼则默诵，夜则闭户，张灯窃读。游京师，献书于平章不忽木，大奇之，辟为礼部令史，乃荐入御史台。一日病，不忽木亲至其家问疾，四顾壁立，叹曰：“此真台掾也。”天历二年，关中大旱，饥民相食，到官四月，未尝家居，止宿公署，终日无少怠。卒年六十。关中之人，哀之如失父母。