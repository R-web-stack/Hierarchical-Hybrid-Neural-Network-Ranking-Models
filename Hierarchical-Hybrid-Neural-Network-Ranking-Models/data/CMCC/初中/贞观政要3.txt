贞观三年，太宗谓侍臣曰: “君臣本同治乱，共安危，若主纳忠谏，臣进直言，斯故君臣合契，古来所重。若君自贤，臣不匡正，欲不危亡，不可得也。君失其国，臣亦不能独全其家。至如隋炀帝暴虐，臣下钳口，卒令不闻其过，遂至灭亡，虞世基等，寻亦诛死。  
前事不远，朕与卿等可得不慎，无为后所嗤!  
贞观六年，太宗谓侍臣日:“联闻周、秦初得天下，其事不异。然周则惟善是务，积功累德，所以能保八百之基。秦乃恣其奢淫，好行刑罚，不过二世而灭。岂非为善者福祚’延长，为恶者降年不永?朕又闻桀、纣帝王也，以匹夫比之，则以为辱；颜，闵。匹夫也，以帝王比之，则以为荣。此亦帝王深耻也。联每将此事以为鉴戒，常恐不逮，为人所笑。”
贞观十三年，太宗谓侍臣曰：“林深则鸟栖，水广则鱼游，仁义积则物自归之。人皆知畏避灾害，不知行仁义则灾害不生。夫仁义之道，当思之在心，常令相继，若斯须懈怠，去之已远。犹如饮食资身，恒令腹饱，乃可存其性命。”  