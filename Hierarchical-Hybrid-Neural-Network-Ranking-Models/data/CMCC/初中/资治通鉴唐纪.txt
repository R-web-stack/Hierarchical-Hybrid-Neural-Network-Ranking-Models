上问侍臣:“创业与守成孰难?”房玄龄曰:“草昧之初，与群雄并起角力而后臣之，创业难矣!”魏征对曰:“自古帝王，莫不得之于艰难，失之于安逸，守成难矣!”上曰:“玄龄与吾共取天下，出百死，得一生，故知创业之难。征与吾共安天下，常恐骄奢生于富贵，祸乱生于所忽，故知守成之难。然创业之难，既已往矣;守成之难，方当与诸公慎之。”