自荷钱出水之日，便为点缀绿波；及其劲叶既生，则又日高一日，日上日妍，有风既作飘飘之态，无风亦呈袅娜之态；迢至菡萏成花，娇姿欲滴，后先相继；乃花中既谢，乃复蒂下生蓬，蓬中结实，亭亭玉立，犹似未开之花，与翠叶并擎，不至白露为霜，而能事不已。此皆言其可目者也。可鼻则有花荷叶之清香，荷花之异馥，避暑而暑为之退，纳凉逐之生。至其可人之口者，则莲实与藕，皆并列盘餐，而互芬齿颊者也。只有霜中败叶，零落难堪，似成废物矣，及摘而藏之，又备经年襄物之用。是芙蕖者也，无一时一刻，这适耳目之观；无一物一丝，不备家常之用者也。