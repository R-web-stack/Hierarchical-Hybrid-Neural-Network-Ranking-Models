鲁恭为中牟令，重德化，不任刑罚。袁安闻之，疑其不实，阴使人往视之。其人随恭行阡陌，俱坐桑下。有雉过，止其旁，旁有儿童。其人曰：“儿何不捕之?”儿言雉方雏，不得捕。其人讶而起，与恭决曰：“所以来者，欲察君之政绩也。今蝗不犯境，一异也;爱及鸟兽，此二异也;童有仁心，三异也。久留徒扰贤者耳，吾将速反，以状白安。”  