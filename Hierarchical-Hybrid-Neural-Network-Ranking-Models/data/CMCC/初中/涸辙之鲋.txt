庄周家贫，故往贷粟于监河侯。监河侯曰“诺！我将得邑金，将贷子三百金，可乎？”  
庄周忿然作色曰:“周昨来，有中道而呼。周顾视，车辙中有鲋鱼焉。周问之曰：‘鲋鱼来，子何为者耶？’对曰：‘我东海之波臣也。君岂有斗升之水而活我哉？’周曰：‘诺！我且南游吴、越之王，激西江之水而迎子，可乎？’鲋鱼忿然作色曰：‘吾失吾常与，我无所处。吾得斗升之水然活耳。君乃言此，曾不如早索我于枯鱼之肆！’”  