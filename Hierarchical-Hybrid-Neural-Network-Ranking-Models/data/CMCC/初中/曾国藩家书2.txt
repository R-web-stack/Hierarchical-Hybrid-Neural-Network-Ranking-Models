世家子弟最易犯“奢”字、“傲”字。不必锦衣玉食而后谓之奢也，但使皮袍呢褂俯拾即是，车马仆从习惯为常，此即日趋于奢矣。见乡人则嗤其朴陋，见雇工则颐指气使，此即日习于傲矣。京师子弟之坏，未有不由于“奢”“傲”二字者。初五夜，又接弟信，余固恐弟之焦躁也。余前年所以废弛，亦以焦躁故尔。一经焦躁，则心绪少佳，办事不能妥善。弟总宜平心静气。尔与诸弟戒之，至嘱至嘱！