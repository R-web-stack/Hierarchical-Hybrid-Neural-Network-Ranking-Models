从山门右折，得石径。数步，闻疾雷声，心悸。山僧日：“此瀑声也。”疾趋，度石罅，瀑见。石青削，不容寸肤，三面皆郛立。瀑行青壁间，撼山掉谷，喷雪直下，怒石横激如虹，忽卷掣折而后注，水态愈伟，山行之极观也。游人坐欹岩下望，以面受沫，乍若披丝，虚空皆纬，至飞雨泻崖，而犹不忍去。暮归，各赋诗。所目既奇，思亦变幻，恍惚牛鬼蛇神，不知作何等语……